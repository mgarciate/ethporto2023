---
title: سهام‌گذاری به‌عنوان یک خدمت
description: مروری بر نحوه شروع سهام‌گذاری مشترک اتر
lang: fa
template: staking
emoji: ":money_with_wings:"
image: ../../../../../assets/staking/leslie-saas.png
alt: لسلی اسب آبی شناور در میان ابرها.
sidebarDepth: 2
summaryPoints:
  - عملگرهای گره شخص ثالث، عملیات کلاینت اعتبارسنج شما را مدیریت می‌کنند
  - گزینه‌ای عالی برای هر کسی با 32 اتر که برای کار با پیچیدگی فنی اجرای گره احساس راحتی نمی‌کند
  - نیاز به اعتماد را کاهش دهید و از کلیدهای برداشت خود محافظت کنید
---

## سهام‌گذاری به‌عنوان سرویس چیست؟ {#what-is-staking-as-a-service}

سهام‌گذاری به‌عنوان سرویس («SaaS») نشان‌دهنده دسته‌ای از خدمات سهام‌گذاری است که در آن شما 32 اتر خود را برای یک اعتبارسنج سپرده‌گذاری می‌کنید، اما عملیات گره را به یک عملگر شخص ثالث تفویض می‌کنید. این فرایند معمولاً شامل راهنمایی شدن از طریق راه‌اندازی اولیه، از جمله تولید و واریز کلید، و سپس بارگذاری کلیدهای امضای خود برای عملگر است. این کار به سرویس امکان می‌دهد تا اعتبارسنجتان را از طرف شما، و معمولاً در ازای هزینه‌ای ماهانه، مدیریت کند.

## چرا بهتر است از طریق یک سرویس سهام‌گذاری کنیم؟ {#why-stake-with-a-service}

پروتکل اتریوم به‌طور بومی از تفویض سهام پشتیبانی نمی‌کند، بنابراین این سرویس‌ها برای برطرف کردن این تقاضا ساخته شده‌اند. اگر 32 اتر برای سهام‌گذاری در اختیار دارید، اما در مواجهه با سخت‌افزار احساس راحتی نمی‌کنید، سرویس‌های SaaS به شما امکان می‌دهند تا زمانی که پاداش‌های بلوک بومی را دریافت می‌کنید، بخش سخت را تفویض کنید.

<CardGrid>
  <Card title="اعتبارسنج خودتان" emoji=":desktop_computer:">
    32 اتر خود را واریز کنید تا مجموعه کلیدهای امضای خود که در اجماع اتریوم شرکت خواهند کرد را فعال کنید. از طریق داشبوردها بر پیشرفت خود نظارت کنید و شاهد تجمیع پاداش‌های اتر باشید.
  </Card>
  <Card title="شروع آسان" emoji="🏁">
    مشخصات سخت‌افزاری، راه‌اندازی، نگهداری گره و ارتقا را فراموش کنید.
    ارائه‌دهندگان SaaS به شما این امکان را می‌دهند تا با بارگذاری اعتبارنامه امضای خود، بخش سخت را برون‌سپاری کنید. این کار به آن‌ها امکان می‌دهد با هزینه اندک، اعتبارسنج را از طرف شما اجرا کنند.
  </Card>
  <Card title="محدود کردن ریسکتان" emoji=":shield:">
    در بسیاری از موارد، کاربران مجبور نیستند از دسترسی به کلیدهایی که امکان برداشت یا انتقال وجوه سهام‌گذاری شده را فراهم می‌کنند، چشم‌پوشی کنند. این کلیدها با کلیدهای امضا متفاوت هستند و می‌توانند برای محدود کردن (اما نه از بین بردن) خطر شما به عنوان یک سهام‌گذار، جداگانه نگه داشته شوند.
  </Card>
</CardGrid>

<StakingComparison page="saas" />

## آنچه باید در نظر گرفته شود {#what-to-consider}

تعداد فزاینده‌ای از ارائه‌دهنده‌های سهام‌گذاری به‌عنوان سرویس وجود دارند که به شما کمک می‌کنند اتر خود را به اشتراک بگذارید، اما هر کدام خطرات و مزایای متفاوتی دارند.

شاخص‌های ویژگی در زیر برای نشان دادن نقاط قوت یا ضعف قابل‌توجهی که ممکن است ارائه‌دهنده فهرست‌شده SaaS داشته باشد، استفاده می‌شود. از این بخش به عنوان مرجعی برای نحوه تعریف این ویژگی‌ها هنگام انتخاب سرویس برای کمک به خود در مسیر سهام‌گذاری استفاده کنید.

<StakingConsiderations page="saas" />

## ارائه‌دهندگان خدمات سهام‌گذاری را مشاهده و بررسی کنید {#saas-providers}

در زیر برخی از ارائه‌دهندگان SaaS قید شده‌اند. از شاخص‌های بالا برای راهنمایی درباره این خدمات استفاده کنید

<InfoBanner emoji="⚠️" isWarning>
لطفاً از اهمیت انتخاب سرویسی که <a href="/developers/docs/nodes-and-clients/client-diversity/">تنوع کلاینت</a> را جدی بگیرد غافل نشوید، زیرا امنیت شبکه را بهبود می‌بخشد و ریسک شما را محدود می‌کند. سرویس‌هایی که شواهدی مبنی بر محدود کردن استفاده اکثر کلاینت‌ها دارند، با عنوان <em style="text-transform: uppercase;">«کلاینت‌های متنوع»</em> علامت‌گذاری می‌شوند.

</InfoBanner>

#### ارائه‌دهندگان SaaS

<StakingProductsCardGrid category="saas" />

#### تولید‌کنندگان کلید

<StakingProductsCardGrid category="keyGen" />

یک ارائه‌دهنده سهام‌گذاری به‌عنوان خدمت را پیشنهاد می‌دهید که نگنجانده‌ایم؟ [خط‌مشی فهرست‌بندی محصول](/contributing/adding-staking-products/) ما را برای اطمینان از مناسب بودن آن و ارسال آن جهت بررسی مشاهده کنید.

## سؤالات متداول {#faq}

<ExpandableCard title="چه کسی کلیدهای من را نگه می‌دارد؟" eventCategory="SaasStaking" eventName="clicked who holds my keys">
  ترتیب امور بین ارائه‌دهندگان مختلف، متفاوت است، اما معمولاً راهنمایی می‌شوید که کلیدهای امضای مورد نیاز خود (یکی به‌ازای هر 32 اتر) را راه‌اندازی کنید، و آن‌ها را برای تأیید اعتبار از طرف خودتان، در ارائه‌دهنده‌ای بارگذاری کنید. کلیدهای امضا به تنهایی امکان برداشت، انتقال یا خرج کردن وجوه شما را ندارند. با این حال، آن‌ها توانایی رأی دادن برای حصول اجماع را فراهم می‌کنند، که اگر به درستی انجام نشود، می‌تواند منجر به جریمه آفلاین یا تقطیع شود.
</ExpandableCard>

<ExpandableCard title="پس دو مجموعه کلید وجود دارد؟" eventCategory="SaasStaking" eventName="clicked so there are two sets of keys">
بله. هر حساب از هر دو کلید <em>امضا</em> و کلید <em>خروج</em> تشکیل شده است. برای اینکه اعتبارسنج وضعیت زنجیره را تأیید کند، در کمیته‌های همگام‌سازی شرکت کند و بلوک‌ها را پیشنهاد کند، کلیدهای امضا باید به آسانی توسط کلاینت اعتبارسنج قابل دسترسی باشند. این‌ها باید به شکلی به اینترنت متصل شوند، و بنابراین ذاتاً کلیدهای «داغ» در نظر گرفته می‌شوند. این یک الزام برای اعتبارسنج شماست تا بتواند تصدیق کند، و در نتیجه کلیدهای مورد استفاده برای انتقال یا برداشت وجه به دلایل امنیتی از هم جدا می‌شوند.

همه این کلیدها را همیشه می‌توان با استفاده از عبارت 24 کلمه‌ای بازیابی‌تان به روشی تکرارپذیر دوباره تولید کرد. <em>مطمئن شوید که از این عبارت بذر به‌طور ایمن پشتیبانی می‌گیرید، در غیر این صورت نمی‌توانید کلیدهای برداشت خود را در زمان لازم ایجاد کنید</em>.
</ExpandableCard>

<ExpandableCard title="چه زمانی می‌توانم برداشت کنم؟" eventCategory="SaasStaking" eventName="clicked when can I withdraw">
  وقتی 32 اتر را با یک ارائه‌دهنده SaaS به اشتراک می‌گذارید، آن اتر همچنان به قرارداد رسمی سهام‌گذاری واریز می‌شود. به این ترتیب، سهام‌گذاران SaaS در حال حاضر همان محدودیت‌های برداشتی را دارند که سهام‌گذاران انفرادی ارند. این بدان معناست که سهام‌گذاری اتر شما در حال حاضر یک سپرده‌گذاری یک طرفه است. این امر تا زمان ارتقای شانگهای ادامه خواهد داشت.
</ExpandableCard>

<ExpandableCard title="اگر مشمول تقطیع شوم چه اتفاقی می افتد؟" eventCategory="SaasStaking" eventName="clicked what happens if I get slashed">
با استفاده از یک ارائه‌دهنده SaaS، عملیات گره خود را به شخص دیگری تفویض می‌کنید. این کار، خطر عملکرد ضعیف گره را به همراه دارد، که در کنترل شما نیست. در صورتی که اعتبارسنج شما مشمول تقطیع شود، موجودی اعتبارسنج شما جریمه می‌شود و قاطعانه از استخر اعتبارسنج حذف می‌شود. این وجوه تا زمانی که برداشت در سطح پروتکل فعال نشود قفل خواهد شد.

برای جزئیات بیشتر در مورد ضمانت‌ها یا گزینه‌های بیمه، با ارائه‌دهنده فردی SaaS تماس بگیرید. اگر ترجیح می‌دهید راه‌اندازی اعتبارسنج خود را کاملاً تحت کنترل داشته باشید، <a href="/staking/solo/">درباره نحوه به اشتراک گذاشتن اتر خود به‌صورت انفرادی بیشتر بدانید</a>.
</ExpandableCard>

## بیشتر بخوانید {#further-reading}

- [ارزیابی سرویس‌های سهام‌گذاری](https://www.attestant.io/posts/evaluating-staking-services/) - _جیم مک‌دونالد 2020_
