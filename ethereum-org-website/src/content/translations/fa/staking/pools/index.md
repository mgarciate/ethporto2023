---
title: سهام‌گذاری مشترک
description: مروری بر نحوه آغاز به کار سهام‌گذاری مشترک اتر
lang: fa
template: staking
emoji: ":money_with_wings:"
image: ../../../../../assets/staking/leslie-pool.png
alt: لسلی اسب آبی در حال شنا در استخر.
sidebarDepth: 2
summaryPoints:
  - از طریق تجمیع قوا با دیگران، هر چقدر اتریوم که می‌خواهید سهام‌گذاری کنید و پاداش کسب کنید
  - بخش سخت را رها کنید و عملیات اعتبارسنجی را به شخص ثالث بسپارید
  - توکن‌های نقدینگی را در کیف پول خود نگه دارید
---

## استخر سهام‌گذاری چیست؟ {#what-are-staking-pools}

استخر سهام‌گذاری یک رویکرد مبتنی بر همکاری است که به افراد بسیاری که مقادیر اتر کمتری دارند امکان می‌دهد 32 اتر لازم برای فعال کردن مجموعه‌ای از کلیدهای اعتبارسنجی را به دست آورند. عملکرد ادغام به‌طور بومی در پروتکل پشتیبانی نمی‌شود، بنابراین راه حل‌هایی به‌طور جداگانه برای رفع این نیاز ساخته شدند.

برخی از استخرها با استفاده از قراردادهای هوشمند کار می‌کنند، که در آن می‌توان وجوه را به یک قرارداد واریز کرد، که بدون نیاز به اعتماد سهام شما را مدیریت و ردیابی می‌کند، و توکنی را برای شما صادر می‌کند که نشان‌دهنده این ارزش است. سایر استخرها ممکن است شامل قراردادهای هوشمند نباشند و در عوض به صورت خارج زنجیره واسطه شوند.

## چرا بهتر است با استخر سهام‌گذاری کنیم؟ {#why-stake-with-a-pool}

علاوه بر مزایایی که در [معرفی سهام‌گذاری](/staking/) بیان کردیم، سهام‌گذاری با استخر دارای چندین مزیت متمایز است.

<CardGrid>
  <Card title="حد پایین برای ورود" emoji="🐟">
    نهنگ نیستید؟ مشکلی نیست. اکثر استخرهای سهام‌گذاری به شما امکان می‌دهند تقریباً هر مقدار اتر را از طریق تجمیع با سایر سهام‌گذاران سهام‌گذاری کنید، برخلاف سهام‌گذاری انفرادی که به 32 اتر نیاز دارد.
  </Card>
  <Card title="همین امروز سهام‌گذاری کنید" emoji=":stopwatch:">
    سهام‌گذاری با استخر به آسانی تعویض توکن است. نیازی به نگرانی در مورد راه‌اندازی سخت‌افزار و نگهداری گره نیست. استخرها به شما امکان می‌دهند که اتر خود را سپرده‌گذاری کنید؛ این کار به عملگرهای گره امکان می‌دهد اعتبارسنج‌ها را اجرا کنند. سپس، پاداش‌ها منهای هزینه عملیات‌های گره بین مشارکت‌کنندگان توزیع می‌شود.
  </Card>
  <Card title="توکن‌های نقدینگی" emoji=":droplet:">
    بسیاری از استخرهای سهام‌گذاری توکنی را ارائه می‌دهند که نشان‌دهنده ادعایی در مورد اتر سهام‌گذاری‌شده شما و پاداش‌هایی است که تولید می‌کند. این کار به شما امکان می‌دهد از اتر سهام‌گذاری‌شده خود، مثلاً به‌عنوان وثیقه در برنام‌های DeFi، استفاده کنید.
  </Card>
</CardGrid>

<StakingComparison page="pools" />

## آنچه باید در نظر گرفته شود {#what-to-consider}

سهام‌گذاری مشترک یا تفویضی به‌طور بومی توسط پروتکل اتریوم پشتیبانی نمی‌شود، اما با توجه به تقاضای کاربران برای سهام‌گذاری کمتر از 32 اتر، راه‌حل‌های فزاینده‌ای برای پاسخگویی به این تقاضا ساخته شده است.

هر استخر و ابزارها یا قراردادهای هوشمند مورد استفاده آن توسط تیم‌های مختلف ساخته شده است و هر کدام خطرات و مزایای خاص خود را دارند.

شاخص‌های ویژگی در زیر برای نشان دادن نقاط قوت یا ضعف قابل توجهی که ممکن است یک استخر فهرست شده داشته باشد استفاده می‌شود. از این بخش به‌عنوان مرجعی برای نحوه تعریف این ویژگی‌ها هنگام انتخاب استخری برای پیوستن استفاده کنید.

<StakingConsiderations page="pools" />

## استخرهای سهام‌گذاری را کاوش کنید {#explore-staking-pools}

گزینه‌های مختلفی برای کمک به شما در راه‌اندازی وجود دارد. از شاخص‌های بالا برای راهنمایی به خود در مورد ابزارهای زیر استفاده کنید.

<InfoBanner emoji="⚠️" isWarning>
لطفاً از اهمیت انتخاب سرویسی که <a href="/developers/docs/nodes-and-clients/client-diversity/">تنوع کلاینت</a> را جدی بگیرد غافل نشوید، زیرا امنیت شبکه را بهبود می‌بخشد و ریسک شما را محدود می‌کند. سرویس‌هایی که شواهدی مبنی بر محدود کردن استفاده اکثر کلاینت‌ها دارند، با عنوان <em style="text-transform: uppercase;">«کلاینت‌های متنوع»</em> علامت‌گذاری می‌شوند.
</InfoBanner>

<StakingProductsCardGrid category="pools" />

ابزار سهام‌گذاری‌ای را پیشنهاد می‌دهید که نگنجانده‌ایم؟ [خط‌مشی فهرست‌بندی محصول](/contributing/adding-staking-products/) ما را برای اطمینان از مناسب بودن آن و ارسال آن جهت بررسی مشاهده کنید.

## سؤالات متداول {#faq}

<ExpandableCard title="چگونه می‌توانم پاداش کسب کنم؟">
معمولاً توکن‌های نقدینگی ERC-20 برای سهام‌گذاران صادر می‌شوند که نشان‌دهنده ارزش اتر سهام‌گذاری‌شده به‌علاوه پاداش‌های آن‌ها است. در نظر داشته باشید که روش استخرهای مختلف برای توزیع پاداش‌های سهام‌گذاری بین کاربرانشان کمی با هم متفاوت است، اما این رویکرد رایج است.
</ExpandableCard>

<ExpandableCard title="چه زمانی می‌توانم سهام خود را پس بگیرم؟">

در حال حاضر، برداشت وجه از اعتبارسنج اتریوم امکان‌پذیر نیست، که این امکان را محدود می‌کند که در واقع رمز نقدینگی خود را برای پاداش‌های اتر قفل شده در لایه‌ی اجماع بازخرید کنید.

از طرف دیگر، استخرهایی که از توکن نقدینگی ERC-20 استفاده می‌کنند، به کاربران اجازه می‌دهند تا این توکن را در بازار آزاد معامله کنند، و به شما این امکان را می‌دهند که موقعیت سهام خود را بفروشید، بدون اینکه عملاً اتر را از قرارداد سهام‌گذاری حذف کنید، عملاً «انصراف دهید».
</ExpandableCard>

<ExpandableCard title="آیا این کار با سهام‌گذاری از طریق صرافی‌ام تفاوت دارد؟">
شباهت‌های زیادی بین این گزینه‌های سهام‌گذاری مشترک و صرافی‌های متمرکز وجود دارد؛ نظیر توانایی سهام‌گذاری مقادیر کم اتر و ترکیب کردن آن‌ها برای فعال‌سازی اعتبارسنج‌ها.

برخلاف صرافی‌های متمرکز، بسیاری از گزینه‌های سهام‌گذاری مشترک دیگر از قراردادهای هوشمند و/یا توکن‌های نقدینگی استفاده می‌کنند که معمولاً توکن‌های ERC-20 هستند که می‌توان آن‌ها را در کیف پول خود نگه داشت و مانند هر توکن دیگری خرید یا فروخت. این کار با اعطای کنترل توکن‌هایتان به شما، لایه‌ای از حاکمیت و امنیت را ارائه می‌دهد، اما در عین حال روی کاربر اعتبارسنجی که از طرف شما در پس‌زمینه تصدیق می‌کند، کنترل مستقیمی ارائه نمی‌دهد.

برخی از گزینه‌های ادغام از حیث گره‌هایی که آن‌ها را پشتیبانی می‌کنند غیرمتمرکزتر از سایرین هستند. برای ارتقای سلامت و عدم تمرکز شبکه، به سهام‌گذاران همواره توصیه می‌شود که سرویس ادغامی را انتخاب کنند که یک مجموعه غیرمتمرکز بدون مجوز از عملگرهای گره را فعال می‌کند.
</ExpandableCard>

## بیشتر بخوانید {#further-reading}

- [ سهام‌گذاری با Rocket Pool - بررسی کلی سهام‌گذاری](https://docs.rocketpool.net/guides/staking/overview.html) _مستندات RocketPool _
- [ سهام‌گذاری اتریوم با لیدو](https://help.lido.fi/en/collections/2947324-staking-ethereum-with-lido) _مستندات کمکی لیدو_
